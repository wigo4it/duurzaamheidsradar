# Reservations

## Wat wordt hiermee bedoeld?
Reservations in de cloud zijn duurzaam omdat ze helpen het energieverbruik en de footprint van datacenters te optimaliseren. Uiteraard is dit voornamelijk kostengedreven, echter heeft dit vaak ook een positief effect op het zo duurzaam mogelijk gebruiken van resources:

- Wanneer je cloud-resources reserveert voor een langere termijn, geef je cloudproviders de mogelijkheid om hun infrastructuur efficiënter te plannen en te benutten. Dit vermindert verspilling van resources en verhoogt de operationele efficiëntie.

- Zonder reservations worden cloud resources vaak 'on-demand' toegewezen, wat kan leiden tot het gebruik van overbodige capaciteit die niet optimaal wordt benut. Dit kan energie verspillen, omdat servers vaak inactief zijn terwijl ze toch draaien.

- Met reservations kunnen datacenters een hogere benuttingsgraad (utilization) van hun infrastructuur bereiken. Dit betekent dat servers efficiënter worden gebruikt, waardoor minder fysieke machines nodig zijn om dezelfde hoeveelheid werk te verzetten.

- Omdat reservations vaak gepaard gaan met financiële voordelen, moedigt het bedrijven aan om bewust na te denken over hun langetermijngebruik van cloud resources.

Het voordeel van reservations is dat je deze vaak kunt inwisselen voor andere type resources. Het nadeel is dat je dan opnieuw 3 jaar aan zo'n reservation zit. Op deze manier zorgen cloudproviders dat je resources blijft afnemen, al is het wel fijn dat je dat steeds doet daar waar je het nodig hebt. Je gooit dus geen onnodig geld weg door voor drie jaar te reserveren.

Als we heel eerlijk zijn moet je reservations ook niet willen vanuit de gedachte dat het ouderwetse patronen zijn. Het is beter om écht alleen te gebruiken wat je nodig hebt. Kortom, gebruik reservations zo lang je nog oude meuk hebt draaien in de cloud, maar zie het als een hypotheek. Een hypotheek wil je ook zo snel mogelijk aflossen ;-).

## Hoe staan we ervoor?
Wigo4it heeft de onderstaande reservations afgenomen:

- Azure VMWare Solution voor drie jaar (scheelt 52% in kosten)

- Azure VMware Soltuion voor een jaar (scheelt 37% in kosten)

- Een aantal VMseries waaronder E4DS, D4DS en B4S, voor ons AKS cluster, Scaleset Agents en wat losse VMs (scheelt 40% in kosten)

- We bouwen onze hypotheken die we hebben zo snel mogelijk af (binnen twee jaar)

## Waar kan ik hier meer over lezen?
- [Reservations Azure](https://www.linkedin.com/pulse/reservations-savings-plan-compute-what-you-need-know-buy-wohlfarter-o2s2f/)
- [Reservations AWS](https://docs.aws.amazon.com/AWSEC2/latest/UserGuide/ec2-capacity-reservations.html) 
- [Reservations Google Cloud](https://cloud.google.com/compute/docs/instances/reservations-overview)