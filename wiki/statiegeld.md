# Statiegeld donatie

## Wat wordt hiermee bedoeld?
Sinds 1 april 2023 is er in Nederland statiegeld ingevoerd op blikjes, naast het bestaande statiegeld op plastic flesjes. Dit betekent dat consumenten nu 15 eurocent betalen per blikje en klein plastic flesje, en 25 eurocent voor grote plastic flessen.

Voordelen van het statiegeldsysteem:

- Mensen worden gestimuleerd om hun lege blikjes en flesjes in te leveren in plaats van ze weg te gooien. Dit helpt om zwerfafval te verminderen en de straten schoner te houden.

- Ingeleverde blikjes en flesjes kunnen worden gerecycled en opnieuw gebruikt voor het maken van nieuwe verpakkingen. Dit bespaart grondstoffen en energie, wat goed is voor het milieu.

- Het statiegeldsysteem verhoogt de bewustwording onder consumenten over het belang van recycling en duurzaamheid. Mensen worden zich meer bewust van hun afval en de impact ervan op het milieu.

## Hoe staan we ervoor?
Wigo4it heeft meerdere koelkasten waar onze collega's gratis blikjes fris kunnen pakken. We hebben een aparte inzamelbak voor deze blikjes. Zodra de bak vol is worden de blikjes ingeleverd bij een statiegeld Nederland machine op Centraal Station Den Haag. Het ingezamelde geld wordt gedoneerd aan de <a href="https://www.plasticsoupfoundation.org/doneer-statiegeld-aan-plastic-soup-foundation/#:~:text=Per%201%20juli%202021%20zit,milieuorganisaties%20jarenlang%20hard%20voor%20gemaakt.">Plastic Soup Foundation</a>
We doen dit nu zo'n anderhalf jaar en onze afdronk tot dusver is:

- De gratis drankjes dragen bij aan verhoogde medewerkerstevredenheid.
- Doneren voelt goed.
- Blikjes water kopen is onzin (dat komt uit de kraan).
- We moeten een keer gezondere alternatieven onderzoeken in plaats van frisdrank

## Waar kan ik hier meer over lezen?
- <a href="https://www.statiegeldnederland.nl/">Statiegeld Nederland</a>