# ARM Architectuur

## Wat wordt hiermee bedoeld?
De ARM-architectuur (Advanced RISC Machine) is een type processorarchitectuur dat voornamelijk wordt gebruikt in mobiele apparaten en embedded systemen. Het onderscheidt zich van de x86-architectuur (gebruikt in de meeste desktop- en laptopprocessoren) door zijn eenvoud en energie-efficiëntie.

Voorbeelden van ARM-architectuur:

- **RISC (Reduced Instruction Set Computing)**: ARM-processoren maken gebruik van een eenvoudige set instructies, wat zorgt voor een efficiëntere verwerking en minder energieverbruik per uitgevoerde taak.
- **Lage complexiteit**: ARM-chips zijn eenvoudiger qua ontwerp en bevatten minder transistoren in vergelijking met x86-chips, wat resulteert in een lager energieverbruik.
- **Toepassingen in mobiele en embedded apparaten**: ARM wordt gebruikt in smartphones, tablets, IoT-apparaten en soms zelfs in servers vanwege de balans tussen prestaties en energie-efficiëntie.
- **Energie-efficiëntie**: ARM-processoren gebruiken doorgaans minder stroom dan hun x86-tegenhangers. Gemiddeld is ARM 30-50% zuiniger dan x86, afhankelijk van de specifieke toepassing en configuratie. Dit komt door de focus op lage energieconsumptie per berekening.
- **Prestaties per watt**: ARM-chips zijn vaak ontworpen voor een optimale balans tussen prestaties en energieverbruik, vooral in omgevingen waar stroomverbruik een kritieke factor is, zoals smartphones en tablets. In sommige gevallen kunnen ARM-chips tot wel 5 keer energiezuiniger zijn dan x86, afhankelijk van de taak.

## Hoe staan we ervoor?
De ARM-architectuur heeft zich in de afgelopen jaren sterk ontwikkeld op het gebied van prestaties en energiezuinigheid, waardoor het aantrekkelijker is geworden en voor sommige apparaten zelfs de standaard.

- **ARM is al de standaard in mobieltjes en tablets**:  
  ARM-processoren domineren de mobiele markt vanwege hun energie-efficiëntie en compactheid. Bijna alle moderne smartphones en tablets, waaronder die van Apple, Samsung en andere grote merken, draaien op ARM-chips.
- **ARM wordt de standaard in laptops**:  
  De recente trend, vooral aangewakkerd door Apple's M1-, M2- en M3-processoren, toont aan dat ARM-chips steeds meer terrein winnen in de laptopmarkt. Wij geven dan ook de voorkeur aan ARM-based laptops.
- **ARM komt op in de datacenters**:  
  ARM breidt zich ook snel uit naar de server- en datacentermarkt, waar energieverbruik en efficiëntie cruciaal zijn. Als onze reservation zijn afgelopen stappen wij daar waar mogelijk over op ARM-based VM's.
  
## Waar kan ik hier meer over lezen?
- [ARM on Azure](https://azure.microsoft.com/nl-nl/updates/generally-available-new-azure-virtual-machines-with-ampere-altra-armbased-processors/)