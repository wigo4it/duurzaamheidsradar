# Scaling

## Wat wordt hiermee bedoeld?
Scaling, ook wel schalen genoemd is het aanpassen van de capaciteit van systemen en infrastructuren om aan veranderende vraag te voldoen. Dit kan zowel door meer kracht toevoegen aan bestaande machines als door meer machines toe te voegen betekenen. Scaling is essentieel in cloud computing en moderne applicaties om efficiënter met resources om te gaan en prestaties te waarborgen, andere duurzame voordelen:

- Met scaling kunnen bedrijven hun IT-resources aanpassen aan de daadwerkelijke vraag. In plaats van altijd op volle capaciteit te draaien, kunnen systemen automatisch opschalen bij pieken en afschalen bij lage belasting. Dit voorkomt verspilling van energie en zorgt ervoor dat alleen de benodigde rekenkracht en opslag worden gebruikt.

- Door dynamisch te schalen kunnen datacenters en servers minder energie verbruiken wanneer de vraag laag is. Dit verlaagt niet alleen de kosten, maar vermindert ook de ecologische voetafdruk doordat energieverspilling wordt geminimaliseerd.

- Schalen in cloudomgevingen maakt gebruik van gedeelde infrastructuur, wat ervoor zorgt dat hardware efficiënter wordt gebruikt door meerdere gebruikers en organisaties. Dit vermindert de noodzaak voor het constant aanschaffen van nieuwe fysieke servers, wat bijdraagt aan duurzaamheid.

## Hoe staan we ervoor?
Wigo4it heeft op verschillende plekken scaling ingericht:

- Ons Azure Kubernetes Cluster schaalt automatisch nodes op en af afhankelijk van de vraag. Hierdoor draaien we alleen de nodige container infrastructuur die we écht nodig hebben. 

- Onze WebApps maken gebruik van Azure App Service auto-scaling. Daarmee schaalt onze WebApps of API's automatisch afhankelijk van het CPU gebruik, geheugengebruik of andere ingerichte thresholds.

- Onze Virtual Machine Scalesets schalen automatisch afhankelijk van de vraag. Dit voorkomt dat we onnodig veel VM's draaien als de vraag laag is. 

## Waar kan ik hier meer over lezen?
- <a href="https://www.nops.io/blog/cloud-scalability/">Cloud scalability</a>