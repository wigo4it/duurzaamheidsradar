# Productvisie

## Wat wordt hiermee bedoeld?
Realisatie en levering van producten en diensten vindt binnen Wigo4it plaats vanuit een productvisie. We toetsen onze productontwikkeling aan efficiënte en effectieve dienstverlening richting de burgers in de steden en gebruikersgemak voor de professional. Onze ambitie is onze producten, diensten en services op termijn ook aan andere gemeenten dan de G4 beschikbaar te stellen. 
 

Naast effectiviteit en efficiëntie is duurzaamheid één van de belangrijke pijlers in onze productvisie, zowel strategisch als operationeel. Duurzaamheid is daarbij veel meer dan alleen maar het verminderen van onze ecologische voetafdruk, maar ook het bevorderen van economische en sociale duurzaamheid.  

 
**Economische duurzaamheid**: we zorgen voor kostenbesparingen op lange termijn voor zowel onze eigen organisatie als de deelnemende gemeenten. 

**Sociale duurzaamheid**: we verbeteren de toegankelijkheid en exclusiviteit van onze applicatie, zodat meer mensen er profijt van hebben. 

 
Voorbeelden: 

- We vermijden het realiseren van maatwerk voor individuele steden en bieden uitsluitend uniforme oplossingen aan.  

- We automatiseren maximaal alle gemeentelijke uitvoeringsprocessen; om daardoor gebruikersinteractie met de applicatie te verminderen. 

- We hebben het tijdvak van de (her)berekening van de uitkering teruggebracht van standaard 5 jaar naar uitsluitend de periode waarop een aanvraag of mutatie betrekking heeft. 

- Door onze producten en diensten beschikbaar te maken voor meer gemeenten, kunnen schaalvoordelen worden gerealiseerd, wat leidt tot lagere kosten per gebruiker en efficiënter gebruik van middelen. 

## Hoe staan we ervoor?
Het element duurzaamheid afwegen in de keuzes die we vanuit de productvisie maken is nog geen structureel en gestructureerd onderdeel van onze aanpak en komt vooralsnog betrekkelijk ad hoc tot stand. 


Voorbeelden: 

- Nu nog is ons uitgangspunt 24/7 leveren en applicaties voor gebruikers beschikbaar houden 

- Brieven en beschikkingen worden nog steeds vanuit onze applicatie geprint en op papier aan burgers verzonden. Rapporten slaan we op als Word-document in plaats van in de database. Verder worden de gerealiseerde documenten gedupliceerd door ze zowel door te zetten naar gemeentelijke document management oplossingen als op te slaan in Socrates 

- Als uitgangspunt hebben we neergezet batchverwerking te vervangen door real time verwerking (van berichten). Vanuit het perspectief van duurzaamheid is dat wellicht niet in alle omstandigheden de meest logische keus

## Waar kan ik hier meer over lezen?
- [Wigo4it website](https://www.wigo4it.nl/)