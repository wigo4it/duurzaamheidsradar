# CO2 Monitoring

## Wat wordt hiermee bedoeld?
CO2-monitoring is een cruciaal proces voor bedrijven die hun ecologische voetafdruk willen verminderen en duurzamer willen opereren. Door het energieverbruik van IT-infrastructuren te meten en te koppelen aan CO2-uitstoot, kunnen organisaties bewuste keuzes maken over hun infrastructuur, energieverbruik optimaliseren en bijdragen aan een lagere CO2-uitstoot. Dit helpt bedrijven niet alleen om te voldoen aan regelgeving en duurzaamheidsdoelen, maar ook om hun reputatie te versterken als verantwoordelijke, milieubewuste bedrijven.

- Door CO2-uitstoot te monitoren, krijgen organisaties inzicht in hoe hun IT-activiteiten bijdragen aan hun totale ecologische voetafdruk. Dit stelt hen in staat om geïnformeerde beslissingen te nemen over het energieverbruik van hun IT-infrastructuur en manieren te vinden om hun impact te verminderen.

- Veel landen en regio's implementeren steeds strengere regelgeving met betrekking tot CO2-uitstoot en duurzaamheid. CO2-monitoring helpt bedrijven om aan deze eisen te voldoen door hun uitstoot nauwkeurig bij te houden en te rapporteren. Zie bijvoorbeeld de wetgeving rondom ['CSRD'](wiki.html?page=csrdRapportage).

- Bedrijven die hun CO2-uitstoot monitoren en actief reduceren, tonen aan dat ze verantwoordelijkheid nemen voor hun impact op het milieu. Dit kan hen een concurrentievoordeel geven, vooral omdat consumenten en partners steeds meer waarde hechten aan milieuvriendelijke bedrijfsvoering.

![alt text](wiki/carbonfootprint.png)

## Hoe staan we ervoor?
Om heel eerlijk te zijn is het best lastig om een goede tool te vinden die je écht goede inzichten geeft. Je merkt dat de grote cloudproviders er wel mee bezig zijn, maar die zijn nog lang niet zo ver. Daarnaast lijken ze het soms wel te vertragen, omdat mede door AI de vooruitzichten minder rooskleurig zijn dan dat zij een paar jaar geleden hebben gecommuniceerd. Hoe dan ook, Wigo4it doet al wel iets met CO2 monitoring:

- We maken gebruik van Azure Carbon Optimization tool, zie hierboven.

- Wij doen er écht nog te weinig mee en hopen binnenkort aan de slag te gaan met de opensource - <a href="https://www.cloudcarbonfootprint.org/" target="_blank">Cloud Carbon Footprint</a>.

- We hebben vragen uitstaan bij Microsoft of zij ons een keer meer inzicht kunnen geven in de berekeningen van hoe de data tot stand komt. 

## Waar kan ik hier meer over lezen?
- <a href="https://aws.amazon.com/aws-cost-management/aws-customer-carbon-footprint-tool/" target="_blank">AWS Carbon Footprint tool</a>
- <a href="https://learn.microsoft.com/en-us/azure/carbon-optimization/overview" target="_blank">Azure Carbon Optimization</a>
- <a href="https://cloud.google.com/carbon-footprint?hl=en" target="_blank">Google Cloud Carbon Footprint</a>

