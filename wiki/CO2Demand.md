# Demand Shaping

## Wat wordt hiermee bedoeld?
Eigenlijk valt deze erg samen met ['ElectricityMaps'](wiki.html?page=electricitymap). CO2 demand-driven oplossingen in de IT-sector richten zich op het minimaliseren van CO2-uitstoot door processen en infrastructuur dynamisch aan te passen aan de beschikbaarheid van duurzame energiebronnen of perioden van lagere CO2-intensiteit. Deze benadering, die ook wel carbon-aware computing wordt genoemd, stelt IT-systemen in staat om hun energieverbruik te optimaliseren op basis van de CO2-uitstoot die gepaard gaat met de elektriciteitsproductie op een bepaald moment of in een specifieke regio. Hieronder enkele voorbeelden zodat deze pagina toch nog een beetje anders is:

- Een organisatie kan besluiten om hun dagelijkse back-ups te laten draaien tijdens de middaguren wanneer zonne-energie volop beschikbaar is, in plaats van 's avonds wanneer er mogelijk meer afhankelijkheid is van fossiele brandstoffen.

- Een bedrijf kan bijvoorbeeld hun machine learning trainingstaken, die veel rekenkracht vereisen, 's nachts uitvoeren wanneer hun servers idle staan te draaien of juist overdag als het energienet meer gebruik maakt van duurzame bronnen.

- Event-driven of serverless architecturen zoals AWS Lambda of Azure Functions zijn op zichzelf al efficiÃ«nter omdat ze alleen rekenkracht gebruiken wanneer dat nodig is. Door deze modellen te combineren met CO2 demand-driven principes, kunnen taken worden uitgevoerd op de momenten waarop de energieproductie duurzamer is, wat het energieverbruik verder vermindert.

## Hoe staan we ervoor?
 Het gaat erom dat je je workloads draait afhankelijk van de vraag en het aanbod in relatie tot groene energie. We vallen een beetje in herhaling, maar in de toekomst zouden wij graag:

- CO2 neutrale omgevingen aanbieden door deze te draaien daar waar de zon schijnt, of te compenseren met carbon credits via CarbonAPI. 

- Batches in de nacht standaard in regio Zweden laten draaien waar de stroom gewonnen wordt uit Hydro power door warmtekracht centrales.

- Niet boeiende processen laten draaien overdag op het moment dat er voldoende groene stroom is in West-Europe. Dit zodat we workloads niet in een andere regio hoeven te draaien. 

## Waar kan ik hier meer over lezen?
- <a href="https://watttime.org/">WattTime</a>
- <a href="https://app.electricitymaps.com/zone/NL">Electricity Maps</a>