# Self-service

## Wat wordt hiermee bedoeld?
Self-service verwijst naar systemen en tools waarmee gebruikers zelfstandig IT-zaken kunnen uitvoeren zonder directe tussenkomst van een IT-afdeling. Denk bijvoorbeeld aan het zelf resetten van wachtwoorden, toegang krijgen tot software, of zelf virtuele machines opzetten via een cloudportaal. Self-service wordt steeds populairder binnen bedrijven en organisaties omdat het niet alleen de efficiëntie verhoogt, maar ook bijdraagt aan duurzaamheid op verschillende manieren:

- IT-teams en klanten kunnen resources op vraagbasis toewijzen (denk aan cloud-omgevingen), wat zorgt voor een efficiënter gebruik van servers en minder onnodige belasting. Dit voorkomt verspilling van energie, omdat alleen die resources worden gebruikt die daadwerkelijk nodig zijn.

- Veel self-service systemen vervangen papieren processen door digitale workflows. Dit vermindert het gebruik van papier, inkt, en andere fysieke resources, wat direct bijdraagt aan duurzaamheid. Bovendien bespaart het ook de energie die anders nodig zou zijn voor het afdrukken, opslaan en verzenden van fysieke documenten. 

## Hoe staan we ervoor?
Wigo4it heeft flink wat self-service geïmplementeerd. Het mooiste voorbeeld vinden wij onze ['Wegwijzer'](wiki.html?page=wegwijzer). Via deze portal kunnen onze developers en onze klanten zelf volledige omgevingen configureren, uitrollen en verwijderen. Daarnaast hebben we nog een paar andere self-service implementaties:

- Via ons self-service portaal kunnen klanten zelf incidenten en verzoeken inschieten. Daarnaast zien zij daar de status en vinden zij honderden artikelen in de knowledge base. Grote voordeel is dat we één kanaal hebben en er niet meer gebeld of gemaild kan worden. 

- Enrollment van laptops gaat via self-service en installatie van alle bedrijfssoftware en updates.

- Teams kunnen via een portal zelf subscriptions uitrollen inclusief BIO compliant keyvaults, storage accounts etc..

## Waar kan ik hier meer over lezen?
- <a href="https://en.wikipedia.org/wiki/Self-service" target="_blank">Self-service</a>