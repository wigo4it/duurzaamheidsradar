# Wegwijzer

## Wat wordt hiermee bedoeld?
Vroeger had Wigo4it meer dan 80 omgevingen draaien. Omgevingen mochten niet worden verwijderd, want stel dat deze over een paar maanden weer nodig was. Daarnaast hadden we omgevingen 24/7, 365 dagen per jaar draaiden terwijl deze effectief 20 dagen per jaar werden gebruikt. Dat was allemaal te verklaren, omdat Wigo4it destijds nog door logge processen en bureaucratie er soms 3 maanden over deed om een nieuwe omgeving te realiseren. Logisch dat de steden niet heel happig waren om afscheid te nemen van omgevingen. Er was weinig besef van kosten, want die waren toch al gemaakt. "Het draaide toch al", "we hebben het toch al aangeschaft". Dat soort zinnen willen we niet meer horen. Om ook onze afnemers meer milieu en kostenbewust te laten worden hebben we de Wegwijzer ontworpen. De Wegwijzer is een portal ontworpen voor de steden zodat zij eenvoudig tussen de verschillende omgevingen kunnen navigeren. Ook kunnen zij zelf on-demand nieuwe omgevingen opspinnen of verwijderen. Het stelt gebruikers ook in staat om inzicht te krijgen in het gebruik en de kosten van verschillende omgevingen en het ondersteunt duurzame praktijken door het automatiseren van omgevingen buiten werktijden en het bieden van inzichten om bewuste beslissingen te maken. Dankzij de Wegwijzer:

- Hebben we nu nog maar 20 omgevingen draaien in plaats van 80.

- Zijn de steden in control om omgevingen op en af te schalen.

- Dankzij het creditsmodel is er een insentive om er ook echt bewust mee om te gaan.

## Het creditsmodel
Het creditsmodel is een systeem dat is ontworpen om besparingen te realiseren door marktconforme en flexibele dienstverlening te bieden. Het stelt de steden in staat om zelf te bepalen hoeveel extra omgevingen ze nodig hebben en voor hoe lang, op basis van credits. Deze credits zijn onderdeel van de basisbegroting en worden omgerekend naar een waarde in euro's. Bijvoorbeeld, één credit staat gelijk aan drie euro en de totale waarde van de credits is 150.000 euro per stad per jaar. Gebruikers kunnen credits inzetten voor verschillende diensten:

- Eén credit per uur voor het draaien van de omgeving.

- Eén credit per uur voor support.

- Eén credit per uur voor een productie-like omgeving qua data.

Hiermee zorgen we ervoor dat steden écht bewust kijken naar hun behoefte. Heb je wel écht productie data nodig? Heb je wel écht support nodig? Zelf zitten zij dus aan de knoppen om hier op te besparen. 


## Toekomstmuziek
We zijn al best lekker bezig met de wegwijzer, het doel is eigenlijk al bereikt. Echter, hoe tof zou het zijn als wij live carbon-credits op de markt kunnen kopen via een API om de uitstoot van omgevingen die onze klanten verbruiken te compenseren. Mooi onderwerp voor een volgende Funovationday!
Daarnaast kunnen we de steden nog iets meer nudgen door bijvoorbeeld op vrijdag een pop-up scherm te tonen met de tekst: "Hee ambtenaar, het is al 17:00 uur geweest, zou je niet is uitloggen. En vergeet niet je omgevingen te verwijderen, dit scheelt weer 3 bomen aan uitstoot!"

## Waar kan ik hier meer over lezen?
- <a href="https://www.cnaught.com/product/api-integration" target="_blank">Carbon credits API</a>
