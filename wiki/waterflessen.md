# Water(flessen)

## Wat wordt hiermee bedoeld?
Bij ons komt water uit de kraan, niet uit een plastic fles. De kosten van gebotteld water zijn verbazingwekkend als je bedenkt hoeveel je eigenlijk betaalt voor productie en distributie in vergelijking met het water zelf. Het is zelfs nog schokkender wanneer je de negatieve effecten op het milieu in elk stadium van zijn bestaan in overweging neemt. Elke keer dat je een plastic fles koopt, betaal je voor 90% de kosten die gepaard gaan met de productie van dat plastic. We zetten hier bewust maar één bullet neer zodat de boodschap duiderlijker binnen komt:

- Het kost **drie** keer de hoeveelheid water om één fles water te produceren en te vullen. 
Daarnaast genereert het productieproces ook broeikasgassen in de vorm van CO2. Naast de kosten van energie en grondstoffen, draagt ook het transport van gebotteld water bij aan de ecologische voetafdruk. Al deze factoren dragen bij aan de hoge economische kosten van plastic waterflessen.

## Hoe staan we ervoor?
Bij Wigo4it hebben we geen plastic waterflessen meer, maar zijn we overgestapt naar blikjes. Als we heel eerlijk zijn is dat ook onzin. Daarom zijn we dan ook voornemens om geen blikjes bruisend en normaal water meer te kopen. Vroeger hadden we een waterkoker die tientallen keren per dag aangezet werd, ook dat is niet duurzaam. Daarom hebben we onlangs een Quooker aangeschaft. Als je meer dan 5 liter per dag kokend water nodig hebt is een Quooker duurzamer dan tientallen keren de waterkoker aanzetten. Onze Quooker levert naast kokend ook bruisend water. Kortom:

- We moeten écht stoppen met blikjes (bruisend) water kopen.
- Flesjes water kunnen al helemaal niet meer.
- Gebruik de kraan of Quooker voor al het water.
- Een Quooker is waterbesparend, je gebruikt alleen wat je nodig hebt.

## Waar kan ik hier meer over lezen?
- <a href="https://pacinst.org/wp-content/uploads/2007/02/bottled_water_factsheet.pdf">Factsheet bottled water</a>
- <a href="https://www.innovaenergie.nl/blog/tip/stroomverbruik-waterkoker-vs-quooker/">Waterkoker vs Quooker</a>