# Carbon Aware SDK

## Wat wordt hiermee bedoeld?
De Carbon Aware SDK is een software development kit van de Green Software Foundation die is ontworpen om applicaties en diensten "carbon aware" te maken. Dit betekent dat applicaties met behulp van deze SDK hun activiteiten kunnen afstemmen op momenten en locaties waarop de CO2-uitstoot van energieproductie het laagst is. Het doel is om software en infrastructuur te helpen bij het minimaliseren van hun ecologische voetafdruk door rekening te houden met de variaties in de CO2-intensiteit van elektriciteit die wordt gebruikt door datacenters en andere IT-infrastructuren. Voordelen hiervan zijn:

- De SDK helpt bedrijven en ontwikkelaars om taken uit te voeren op momenten dat de energie die wordt gebruikt, afkomstig is van schonere energiebronnen, zoals wind- of zonne-energie. Dit draagt bij aan het optimaliseren van energieverbruik en het minimaliseren van de impact op het milieu.

- Ontwikkelaars kunnen de Carbon Aware SDK integreren in bestaande applicaties of infrastructuren zonder dat ze zelf complexe logica hoeven te ontwikkelen voor het monitoren van CO2-uitstoot. De SDK maakt het eenvoudig om duurzame functionaliteiten toe te voegen aan applicaties en infrastructuren.

- Door activiteiten uit te voeren op momenten dat de vraag naar elektriciteit laag is en de CO2-uitstoot laag, kunnen organisaties hun energiekosten verlagen. Dit komt doordat elektriciteit vaak goedkoper is tijdens daluren, wat betekent dat er niet alleen CO2 wordt bespaard, maar ook operationele kosten worden verminderd.

## Hoe staan we ervoor?
Dit is dus gewoon een super tof initiatief en daar doen we nog helemaal niets mee. Dit is een heel mooi voorbeeld van wat we zouden kunnen doen tijdens onze FunovationDay. Dat is één dag per kwartaal waar je niet naar je PO hoeft te luisteren of naar de backlog hoef te kijken. Gewoon innovatieve dingen doen, los van wat de uitkomst is. 

## Waar kan ik hier meer over lezen?
- <a href="https://carbon-aware-sdk.greensoftware.foundation/" target="_blank">Carbon Aware SDK</a>
- <a href="https://github.com/Green-Software-Foundation/carbon-aware-sdk" target="_blank">Carbon Aware SDK Github</a>