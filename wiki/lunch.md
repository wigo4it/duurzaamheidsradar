# Lunch

## Wat wordt hiermee bedoeld?
De impact van lunches in het bedrijfsleven is aanzienlijk, zowel op het gebied van voedselverspilling als de milieu-impact van de verschillende soorten voeding die worden aangeboden. In bedrijfsrestaurants en kantines wordt een groot deel van de voedselvoorraad verspild. Studies tonen aan dat 10-20% van het voedsel vaak ongebruikt wordt weggegooid. Dit komt door overproductie, verkeerde planning en variërende aantallen eters. 

- Vleesgerechten zijn traditioneel het meest voorkomend in bedrijfsmaaltijden en hebben verruit de hoogste milieu-impact, met aanzienlijke uitstoot van broeikasgassen, landgebruik en waterverbruik.

- Vis komt minder vaak voor dan vlees, maar is nog steeds een belangrijk onderdeel van bedrijfsmaaltijden vanwege de perceptie van vis als een gezondere optie. De milieu-impact van vis varieert afhankelijk van de vangstmethode en soort, waarbij overbevissing en niet-duurzame visserijmethoden grote zorgen zijn.

- De vraag naar vegetarische en veganistische opties groeit gestaag door gezondheidsbewuste werknemers en een toenemend milieubewustzijn. Plantaardige diëten hebben over het algemeen een lagere milieu-impact dan dierlijke producten, met minder uitstoot van broeikasgassen, lager waterverbruik en minder landgebruik. Veganistische diëten zijn doorgaans het meest duurzaam, met de laagste uitstoot van broeikasgassen, minimaal waterverbruik en het minste landgebruik. Het bevorderen van vegetarische en veganistische opties in bedrijfsmaaltijden kan daarom de milieu-impact aanzienlijk verkleinen.

## Hoe staan we ervoor?
De meeste collega's halen in de buurt van het kantoor iets te eten of nemen zelf eten mee. We hebben geen bedrijfskantine. Heel soms worden er lunches georganiseerd, bijvoorbeeld bij onze heilige kwartaalmeetings of als er klanten / leveranciers met een grote groep langskomen tijdens lunchtijd. Wat doen we al wel en wat doen we nog niet?

- We stimuleren nog te weinig het gezonde eten. Er is veel ongezond voedsel te halen in en rondom onze vestiging. 

- We zorgen wel op de drukke dagen voor vers fruit. Snoeptomaatjes, peren, appels, bananen, kiwi's, dadels etc. 

- Als we lunch bestellen is dat nu nog 50/50. De helft is vlees en vis, de andere helft is vegetarisch en vegan. 

- We gooien nagenoeg niets weg. Als we lunch bestellen dan zijn er altijd collega's die zelfs om 16:30 nog denken: "Laat ik dit sompige broodje is lekker op eten".

## Waar kan ik hier meer over lezen?
- <a href="https://www.eur.nl/en/ice/media/2022-08-scriptie-csr-fenna-van-beurden-15-februari-2022-pdf">Wat is de impact van vlees of vis bij de lunch?</a>