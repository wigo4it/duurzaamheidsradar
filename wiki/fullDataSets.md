# Full Data Sets

## Wat wordt hiermee bedoeld?
Het opslaan en verwerken van volledige datasets vergt aanzienlijke hoeveelheden energie. Datacenters draaien continu, vaak met hoge koelingsbehoeften, wat leidt tot een hoge CO2-uitstoot. Dit energieverbruik maakt het opslaan en beheren van volledige datasets op de lange termijn niet duurzaam. 1 Terabyte aan data verbruikt 15 kWh aan stroom en kost 280KG aan CO2.

Volledige datasets nemen veel opslagruimte in beslag. Naarmate de datasets groter worden, is er meer fysieke hardware nodig, wat leidt tot een grotere ecologische voetafdruk. Bovendien moeten verouderde gegevens vaak worden opgeslagen, wat extra ruimte en middelen vergt zonder dat deze gegevens altijd nuttig zijn.

Het werken met volledige datasets kan leiden tot inefficiënte processen, zoals langere verwerkingstijden en hogere kosten. Dit betekent meer verbruik van energie en tijd, zonder dat het altijd bijdraagt aan waardevolle inzichten. Dit is inefficiënt en draagt bij aan onnodige belasting van zowel IT-systemen als het milieu.

Voorbeelden:

- Veel bedrijven verzamelen enorme hoeveelheden gegevens, waarvan een groot deel nooit wordt gebruikt. Dit leidt tot verspilling van opslag en verwerkingskracht, wat zowel duur als milieubelastend is.

- Bedrijven bewaren vaak volledige datasets inclusief verouderde of irrelevante informatie. Dit verhoogt de behoefte aan opslagsystemen en servers, die continue energie verbruiken, zonder dat deze gegevens daadwerkelijk nuttig zijn.

- Vaak draaien er in het IT landschap meerdere omgevingen (OTAP) en gebruiken die omgevingen complete kopiën van (geanonimiseerde) productiedata. Het is veel efficienter als slechts een beperkte dataset gebruikt wordt.

## Hoe staan we ervoor?
Wigo4it heeft inmiddels on-demand omgevingen waardoor er veel minder omgevingen met volledige datasets draaien. Daarnaast hebben we de onderstaande zaken uitgevoerd of kunnen we nog zaken verbeteren:

- Verouderde data wordt automatisch verwijderd via retention policies en data die bewaard moet worden, wordt gearchiveerd (en minimaal bewaard).

- We zouden nog kunnen kijken naar compressie. Dit zorgt voor minder opslag. 

- We slaan de data al op in de cloud. Dat is duurzamer vanwege fluctuaties. We kunnen dus flexibeler omgaan met opslagbehoefte en betalen alleen voor wat we gebruiken.

- We zijn bezig om te kijken of we met minimale datasets kunnen gaan werken. Bijvoorbeeld alleen klanten die beginnen met de letter A tm C. 

## Waar kan ik hier meer over lezen?
- <a href="https://www.wigo4it.nl/?utm=duurzaamheidsradar">Wigo4it website</a>