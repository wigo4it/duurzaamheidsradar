# Electricity Maps

## Wat wordt hiermee bedoeld?
Electricity Maps is een website/tool die in realtime inzicht geeft in de CO2-uitstoot van elektriciteitsproductie over de hele wereld. De kaart toont welke energiebronnen worden gebruikt in verschillende regio's. Bijvoorbeeld hernieuwbare energie zoals wind en zonne-energie, of fossiele brandstoffen zoals kolen en gas. Daarnaast geeft het ook aan hoeveel CO2 er wordt uitgestoten per kilowattuur (kWh) elektriciteit. Deze informatie helpt bedrijven en individuen om geïnformeerde beslissingen te nemen over het gebruik van elektriciteit en de impact op het milieu te minimaliseren.

Wat doet de Electricity Maps?

- De kaart toont de actuele energieproductie en CO2-uitstoot van verschillende regio's en landen, zodat je kunt zien welke gebieden op dat moment gebruik maken van schone energie.

- Naast realtime informatie biedt Electricity Maps ook historische gegevens over het energiegebruik en de uitstoot, wat nuttig kan zijn voor trendanalyse.

- Electricity Maps biedt een API waarmee bedrijven en ontwikkelaars toegang kunnen krijgen tot deze CO2- en energiedata om hun eigen applicaties of systemen te verrijken met duurzaamheidsinformatie.

Vooral die laatste is super interessant! De mogelijkheden zijn eindeloos doordat je workloads automatisch kunt optimaliseren door ze te verplaatsen naar regio's met schone energie en processen op duurzame tijdstippen kunt uitvoeren. Dit helpt bedrijven om energie-efficiëntie te verhogen en hun ecologische voetafdruk te verkleinen.

## Hoe staan we ervoor?
Wigo4it is momenteel aan het stoeien met de Electricity Maps API. Wij zien meerdere toepassingen: 

- Onze batches automatisch in de avond draaien daar waar er groene energie beschikbaar is, bijvoorbeeld in Frankfrijk wat vaak volledig groen is door kern energie.

- Onze builds / releases automatisch op de groenste plek draaien.

- Bepaalde minder belangrijke worloads pas laten draaien op het moment dat er groene energie beschikbaar is (zonder te verhuizen uit West-Europe region). 

- We kunnen hier ook de <a href="https://carbon-aware-sdk.greensoftware.foundation/">Carbon Aware SDK</a> voor inzetten. Dit is een super tof initiatief waar we nog te weinig mee doen. Deze gaan we binnenkort inzetten op onze FunovationDay!

## Waar kan ik hier meer over lezen?
- <a href="https://app.electricitymaps.com/zone/NL">Electricity Maps</a>