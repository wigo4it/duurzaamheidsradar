# Koffie en thee

## Wat wordt hiermee bedoeld?

Nederlanders drinken gemiddeld 2 tot 4 koppen koffie per dag. Volgens de berekeningen van de BBC is de ecologische voetafdruk van een kop koffie ongeveer tien keer zo groot als dat van een kop thee. Als je een jaar lang elke dag een kop koffie drinkt, staat dat qua uitstoot gelijk aan 640 kilometer rijden met een gemiddelde benzineauto. 
De gemiddelde koffie van Douwe Egberts of thee van Pickwick worden door miljoenen arbeiders onder slechte leefomstandigheden en lage lonen geoogst en verwerkt. Oneerlijke handelspraktijken zorgen ervoor dat boeren niet altijd een eerlijke prijs krijgen voor hun producten. Daarnaast heeft de productie een aanzienlijke milieu-impact, zoals ontbossing, hoog waterverbruik en vervuiling door pesticiden.
Door te kiezen voor producten met onderstaande keurmerken draag je bij aan betere arbeidsomstandigheden en milieuvriendelijkere praktijken: 

- Rainforest Alliance
- Fairtrade
- UTZ Certified

## Hoe staan we ervoor?
Wij hebben onderzoek gedaan naar onze koffie en thee. De koffie is van het merk Capriole en heeft alleen het Fairtrade keurmerk. De thee is van Rioba en heeft ook het Fairtrade keurmerk. De koffie kunnen we niet zomaar aanpassen, aangezien dat bij ons contract zit van onze koffiemachines. Dit is een mooi voorbeeld hoe we destijds dus geen rekening hebben gehouden met duurzaamheid tijdens het zoeken van een leverancier. We streven er naar om in de toekomst nog duurzamere koffie aan te schaffen die wel het Rainforest Alliance keurmerk heeft en in Nederland onder betere milieu omstandigheden gebrand wordt zoals <a href="https://hesselinkkoffie.nl/over-ons/duurzaamheid/">Hesselink Koffie</a>. Daarnaast zouden we ook kunnen gaan kijken naar korte keten alternatieven zoals <a href="https://wilder-land.com/">Wilderland</a>. Kortom:

- We zijn aardig op weg met het Fairtrade keurmerk.

- We kunnen dit verbeteren door leveranciers te zoeken die ook het Rainforest Alliance keurmerk hebben.

- We hebben geleerd dat we voortaan duurzaamheid mee moeten nemen in contracten.

- We kunnen verbeteren door meer korte keten te denken.

- Om rellen te voorkomen tussen de boomers en millenials blijven we nog even af van de melk voor de cappucino ;-| 

## Waar kan ik hier meer over lezen?
- <a href="https://www.klimaathelpdesk.org/answers/hoe-duurzaam-zijn-koffie-en-thee-en-bestaat-een-klimaatneutrale-cappuccino/#:~:text=Je%20kunt%20de%20impact%20van,suiker%20hebben%20de%20laagste%20klimaatimpact.">Hoe duurzaam zijn koffie en thee? En bestaat een ‘klimaatneutrale’ cappuccino?</a>
- <a href="https://www.fairtradenederland.nl/">Fairtrade keurmerk</a>
- <a href="https://www.rainforest-alliance.org/">Rainforest Alliance</a>