# Berichtenbox

## Wat wordt hiermee bedoeld?
De Berichtenbox van de overheid is een digitale postbus waar burgers en bedrijven belangrijke berichten van overheidsinstanties veilig en overzichtelijk kunnen ontvangen. Deze berichten kunnen gaan over zaken zoals belastingen, toeslagen, zorg, pensioen, en verkeersboetes. Voordelen van de Berichtenbox: 

- In plaats van papieren post te ontvangen, kunnen gebruikers via de Berichtenbox online toegang krijgen tot hun officiële correspondentie. 

- De Berichtenbox is toegankelijk via MijnOverheid, het persoonlijke portaal van de Nederlandse overheid, en draagt bij aan een veiligere en efficiëntere communicatie tussen overheid en burger. 

- Het gebruik ervan is gratis en steeds meer overheidsinstanties maken hiervan gebruik. Alle communicatie met de overheid op één plek. 

## Hoe staan we ervoor?
Wigo4it genereert indirect 5 miljoen brieven per jaar. Deze brieven worden uitgeprint en verzonden. Beiden zorgen voor CO2 uitstoot. Door onze brieven ook te gaan aanbieden via de Berichtenbox van de overheid is de verwachting dat we ieder jaar minder zullen hoeven printen en verzenden. Los van CO2 uitstoot van printen en verzenden, is dit ook een kostenbesparing van enkele miljoenen euro's per jaar. 
Dit staat helaas nog in de kinderschoenen en is vooralsnog een gedachtegang die op de roadmap staat. Deze moet nog verder uitgewerkt worden, maar we streven om dit vóór 2028 te hebben geregeld. Dat klinkt weer als logge en trage overheid, maar geloof ons, dat is oprecht snel anders hadden we het al lang gedaan ;-). 

## Waar kan ik hier meer over lezen?
- [Wigo4it](https://www.wigo4it.nl)
- [Berichtenbox](https://mijn.overheid.nl/)


