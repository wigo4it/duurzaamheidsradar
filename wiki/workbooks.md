# Workbooks

## Wat wordt hiermee bedoeld?
Workbooks zijn een krachtige tool binnen het Azure-platform die IT Engineers helpen om diepgaand inzicht te krijgen in hun cloudomgeving. Deze workbooks stellen de IT engineers in staat om data te visualiseren, analyseren en rapporten te genereren die essentieel zijn voor het beheer en de optimalisatie van cloudresources. Denk bijvoorbeeld aan Security, kosten, performance, maar ook duurzaamheid waar workbooks kunnen helpen om inzicht te generen (en tot actie aanzet). Een van de uitdagingen in de cloud is het identificeren van ongebruikte of onderbenutte resources die onnodige kosten veroorzaken en milieu-impact hebben. Workbooks kunnen helpen bij het opsporen van deze inefficiënties door rapporten te genereren die aangeven welke resources weinig tot geen activiteit vertonen. Deze inzichten maken het mogelijk om ongebruikte resources op te ruimen of te herstructureren, wat leidt tot kostenefficiëntie, minder uitstoot en een beter georganiseerde cloudomgeving. 

## Hoe staan we ervoor?
Wigo4it gebruikt deze workbooks om inzicht te krijgen in de omgeving. Tijdens ons Cleanupfest worden deze workbooks standaard ingezet om écht tijd te nemen voor analyse of we zaken veilig kunnen verwijderen. Daarnaast genereren deze workbooks een stukje bewustzijn. Enkele voorbeelden van workbooks die wij gebruiken om inzicht te krijgen in de cloud omgeving: 

- <a href="https://github.com/dolevshor/azure-orphan-resources/" target="_blank">Azure orphaned resources workbook</a>
- <a href="https://learn.microsoft.com/en-us/cloud-computing/finops/toolkit/optimization-workbook/cost-optimization-workbook" target="_blank">Azure Cost analyze workbook</a>
- <a href="https://learn.microsoft.com/en-us/azure/carbon-optimization/overview" target="_blank">Carbon Optimization</a>

Ieder team kan deze workbooks inzetten voor haar subscriptions. Kortom, je kunt je nergens achter verschuilen. You build it, you run it!

## Waar kan ik hier meer over lezen?
- <a href="https://www.wigo4it.nl/techorama-2023/duurzame-tips/" target="_blank">Wigo4it Cleanupfest</a>