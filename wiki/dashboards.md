# Realtime Dashboards

## Wat wordt hiermee bedoeld?
Realtime dashboards bieden waardevolle inzichten door gegevens continue bij te werken en direct inzicht te geven in de huidige status van systemen en processen. Echter, het constant verzamelen, verwerken en weergeven van realtime gegevens  hebben een negatieve en vaak onnodige impact. Denk bijvoorbeeld aan het gebruik van servercapaciteit, opslag en netwerkbronnen voor het real-time monitoren van gegevens die leiden tot een verhoogd energieverbruik en een grotere ecologische voetafdruk. Uiteindelijk zorgt dit inefficiënte gebruik van resources voor verhoogde operationele kosten. 

- Hoge Energieconsumptie

Realtime dashboards vereisen constante dataverzameling en -verwerking, wat leidt tot continu gebruik van servers en netwerkbronnen. Dit resulteert in verhoogd energieverbruik en een grotere ecologische voetafdruk.

- Onnodige Belastingen: 

Het constant bijwerken van gegevens in realtime kan leiden tot onnodige belasting van de infrastructuur, wat meer middelen vereist voor gegevensverwerking en opslag.

- Inefficiëntie in Dataverwerking: 

Het voortdurend ophalen en verwerken van gegevens kan inefficiënt zijn, vooral als de informatie niet altijd noodzakelijk is, wat bijdraagt aan hogere operationele kosten en resourceverspilling.

## Hoe staan we ervoor?
Door te begrijpen waarom realtime dashboards vaak niet een duurzame optie is, kunnen organisaties overwegen om alternatieve opties te implementeren die zowel de ecologische impact verminderen als de efficiëntie verbeteren. Zo hebben wij de keuze gemaakt dat realtime dashboards écht onnodig zijn en de onderstaande zaken doorgevoerd:

- Geen realtime dashboards meer. Gebruikers hebben een knop om de data te verversen en ja, dat kan dan soms een aantal minuten duren. 
- We verzamelen en verwerken gegevens in batches op geplande intervallen in plaats van continue. Dit vermindert de belasting op systemen en verlaagt het energieverbruik.
- We gebruiken event-driven systemen die alleen gegevens verwerken wanneer er significante wijzigingen zijn, in plaats van constant gegevens op te halen en bij te werken.

## Waar kan ik hier meer over lezen?
- <a href="https://www.wigo4it.nl/?utm=duurzaamheidsradar" target="_blank">Wigo4it website</a>