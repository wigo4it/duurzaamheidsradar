# Digital CleanupDay

## Wat wordt hiermee bedoeld?
Meer dan 4% van onze uitstoot wereldwijd wordt veroorzaakt door IT. De meeste mensen zijn zich hier niet van bewust, omdat het onzichtbaar is. Digital Cleanup Day is een jaarlijks terugkerend evenement waarbij mensen wereldwijd worden aangemoedigd om hun digitale omgeving op te schonen. Veel mensen realiseren zich niet dat opgeslagen digitale data zoals e-mails, foto's en documenten energie blijft verbruiken, zelfs als deze niet actief worden gebruikt. Deze gegevens worden vaak opgeslagen in datacenters, die permanent stroom en koeling nodig hebben. Hoe meer data wordt opgeslagen, hoe meer energie nodig is om dit allemaal draaiende te houden. Daarom draagt het verminderen van digitale vervuiling direct bij aan energie-efficiëntie en duurzaamheid. De doelen van Digital Cleanup Day: 

- Bewustwording vergroten over de verborgen ecologische impact van digitale vervuiling.

- Opschonen data in cloudopslag, oude e-mails, ongebruikte bestanden, apps en software om de energievraag te verminderen.

- Optimalisatie van hardware door het verwijderen van overbodige programma’s en bestanden, wat kan leiden tot een langere levensduur van apparaten en minder afval.

- Door miljoenen mensen wereldwijd hun digitale voetafdruk te laten verkleinen, kan Digital Cleanup Day bijdragen aan het verminderen van energieverbruik en CO2-uitstoot in datacenters.

Digital Cleanup day is ieder jaar op 15 maart, heeft meer dan een miljoen deelnemers wereldwijd en heeft tot dusver 14,5 miljoen GB aan data verwijderd. 

## Hoe staan we ervoor?
Wigo4it doet naast haar eigen ['CleanupFest'](wiki.html?page=cleanupfest) ook ieder jaar mee aan Digital Cleanup Day. Los van bovenstaande voorbeelden hebben wij tijdens eerdere Cleanup days ook de volgende zaken aangepakt:

- Uitschrijven van digitale nieuwsbrieven die je toch nooit leest. 

- Uitschrijven van fysieke post / magazines etc.

- PIM notificatie mails uitgezet (scheelt 5000 mailtjes per maand)

## Waar kan ik hier meer over lezen?
- [Digital Cleanup Day](https://www.digitalcleanupday.org/)