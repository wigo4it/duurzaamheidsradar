# Bank

## Wat wordt hiermee bedoeld?
Eén van de makkelijke keuzes die je kunt maken is bij welke bank je je geld beheert. Banken investeren namelijk onder water het geld dat op spaarrekeningen staat. Van het behaalde rendement van de investeringen kunnen zij de rente die zij beloven uitbetalen aan de spaarders. Door geld neer te zetten bij banken (Rabobank, ING en ABN AMRO) die nog investeren in bijvoorbeeld de fossiele industrie, wapens of tabak steun je dat indirect ook als organisatie. Je kunt dus beter een signaal afgeven als individu of als organisatie om te kiezen voor een bank die bewust je geld investeert in een duurzamere toekomst. Voordelen om voor een duurzame bank te kiezen:

- Je geld wordt ethisch belegd en wordt niet geinvesteerd in schadelijke activiteiten.

- Je geld wordt gebruikt om initiatieven te ondersteunen die bijdragen aan een eerlijkere en duurzamere samenleving.

- Duurzame banken zijn veel transparanter waar zij jouw geld in investeren, omdat zij trots zijn op de keuzes die zij maken.

Kortom, tegen de tijd dat je iets met je spaargeld kunt doen is er nog een leefbare aarde waar je je geld ook kan uitgeven.

## Hoe staan we ervoor?
Wigo4it heeft haar bankrekening bij de BNG (Bank Nederlandse Gemeenten). Dat is een speciale bank voor de publieke sector. Alles dat zij doen staat in het teken van maatschappelijke impact. Bij hen draait het niet om zoveel mogelijk winst, maar om maximale maatschappelijke impact. We zitten dus niet bij één van de drie grote banken die nog investeert in schadelijke activiteiten. Als individu kun je helaas niet aanmelden bij de BNG. Wel zijn er twee goede alternatieven:

- Triodos bank | Bekend om zijn focus op duurzaam en ethisch bankieren. Triodos investeert uitsluitend in projecten die positieve sociale, ecologische of culturele verandering teweegbrengen.

- ASN Bank | Richt zich volledig op duurzaam en verantwoord bankieren, met investeringen die bijdragen aan een sociale, ecologische en economische duurzaamheid. De bank vermijdt investeringen in schadelijke sectoren zoals fossiele brandstoffen en wapens, en streeft naar maximale transparantie en positieve maatschappelijke impact.

Ken jij nog andere duurzame banken? 

## Waar kan ik hier meer over lezen?
- <a href="https://www.bngbank.nl/over-BNG-Bank/Onze-duurzame-ontwikkelingsdoelen">BNG Bank</a>
- <a href="https://www.duurzaam-beleggen.nl/blog/de-impact-van-je-bankrekening/">De impact van je bankrekening</a>
- <a href="[Triodos Bank](https://www.triodos.nl/)">Triodos Bank</a>
- <a href="https://www.asnbank.nl/home.html">ASN Bank</a>