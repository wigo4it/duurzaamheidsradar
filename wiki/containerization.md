# Containerization

## Wat wordt hiermee bedoeld?
Containerization is een techniek in softwareontwikkeling waarbij applicaties worden verpakt samen met hun afhankelijkheden in containers. Deze containers zijn lichte, geïsoleerde omgevingen die kunnen draaien op dezelfde host of virtuele machine (VM), maar zijn veel efficiënter dan VM’s. Containers zijn geïsoleerd van elkaar, waardoor ze onafhankelijk kunnen werken, maar delen de kern van het besturingssysteem. Dit maakt ze flexibeler en efficiënter in termen van resources en energieverbruik.

- Containers draaien allemaal op dezelfde OS-kernel, wat betekent dat je geen extra besturingssystemen hoeft te laden en dat er minder overhead is. Dit leidt tot efficiënter gebruik van de fysieke of virtuele hardware.

- Containers kunnen bijna onmiddellijk worden gestart, terwijl VM's langer nodig hebben om hun besturingssysteem en processen op te starten. Deze snellere opstarttijd vermindert het energieverbruik en zorgt ervoor dat applicaties sneller beschikbaar zijn, wat zowel operationeel als milieuvriendelijker is.

- Omdat containers lichter zijn en minder resources verbruiken, kunnen ze gemakkelijker in grootschalige omgevingen worden ingezet. Dit betekent dat datacenters efficiënter kunnen worden gebruikt, waardoor er minder fysieke servers nodig zijn om dezelfde hoeveelheid werk te verrichten. Minder servers betekent minder energieverbruik voor zowel het draaien van de servers als voor koeling in het datacenter.

- Containers kunnen gemakkelijk worden opgeschaald of afgeschaald op basis van de vraag. Dit betekent dat je inactieve containers kunt uitschakelen en zo energie kunt besparen. In VM-gebaseerde omgevingen is het veel moeilijker om resources flexibel aan te passen zonder grote overhead.

## Hoe staan we ervoor?
Vroeger had Wigo4it meer dan 1000 servers 24/7, 365 dagen per week draaien in het datacenter. Zonde van alle energie, idle time, hardware aanschaf etc. Inmiddels hebben we nauwelijks meer VM's en maken we gebruik van onderstaande diensten die gebaseerd zijn op containerization:

- Azure Kubernetes Service

- WebApps

- Appservices

## Waar kan ik hier meer over lezen?
- <a href="https://en.wikipedia.org/wiki/Containerization_(computing)">Containerization</a>