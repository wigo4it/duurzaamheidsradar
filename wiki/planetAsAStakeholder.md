# Planet as a Stakeholder

## Wat wordt hiermee bedoeld?
Eigenlijk heel simpel. In alles dat je besluit, bouwt, aanschaft etc., neem je in gedachte de planeet mee. Wat als de planeet als stakeholder aan tafel zou zitten? Het integreren van de planeet als een stakeholder betekent dus dat bedrijven hun verantwoordelijkheid erkennen voor de impact van hun activiteiten op het milieu. Dit heeft een aantal voordelen:

- Milieu- en Klimaatbescherming: Door de planeet als stakeholder te zien, kunnen bedrijven hun impact op het milieu verminderen, wat bijdraagt aan de strijd tegen klimaatverandering en het behoud van natuurlijke hulpbronnen.

- Kostenefficiëntie en Innovatie: Duurzame praktijken kunnen leiden tot kostenbesparingen door efficiënter gebruik van grondstoffen en energie, en stimuleren innovatie door de ontwikkeling van nieuwe, groene technologieën.

- Verbeterde Reputatie en Compliance: Bedrijven die duurzaamheid omarmen, verbeteren hun reputatie bij consumenten en investeerders, en voldoen beter aan steeds strengere milieuregels en -wetgeving.

Er zit veel meer in je eigen circkel van invloed als je hier bewust bij stil gaat staan. Geen excuses meer om niets te doen, iedereen kan zijn of haar werk duurzamer maken!

## Hoe staan we ervoor?
Wij zijn al best aardig bezig, steeds meer collega's in onze organisatie nemen bij besluiten of het bouwen de planeet al mee. Aantal positieve voorbeelden en voorbeelden waar we nog wat te verbeteren hebben:

- Sustainability by design doen we nog niet allemaal tijdens het bouwen van software. Vaak kiezen we nog voor de manier die de meeste performancewinst oplevert, wat inhoudelijk betekent dat we minder duurzame keuzes maken.

- Blikjes water is een voorbeeld waar we qua inkoop écht de verkeerde keuze maken als je het aan de planeet zou vragen.

- Qua infrastructuur bouwen en draaien we wel écht dat wat we alleen nodig hebben.

- De planeet zit ook verstopt door onze organisatiedoelen heen.

## Waar kan ik hier meer over lezen?
- <a href="https://theplanetasastakeholder.com/">Planet as a stakeholder</a>