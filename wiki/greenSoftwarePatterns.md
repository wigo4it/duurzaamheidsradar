# Green Software Patterns

## Wat wordt hiermee bedoeld?
De Green Software Patterns van de Green Software Foundation zijn een verzameling ontwerp- en ontwikkelpraktijken die gericht zijn op het bouwen van energie-efficiënte en milieuvriendelijke software. Deze patronen helpen ontwikkelaars en organisaties om de koolstofuitstoot die gepaard gaat met hun softwareoperaties te verminderen. Ze bieden richtlijnen om software te maken die minder energie verbruikt, efficiënter schaalt, en de impact op IT-infrastructuur en het milieu vermindert. Wat maakt de Green Software Patterns zo tof?:

- De patronen zijn praktisch en eenvoudig te implementeren. Ze bieden concrete oplossingen, zoals Idle Management (het in slaapstand zetten van software wanneer deze niet actief is) of Energy-Proportionality (resources alleen gebruiken op basis van de werkelijke vraag). Dit maakt het voor ontwikkelaars makkelijk om software energie-efficiënter te maken zonder dat ze diepgaande kennis van duurzaamheid nodig hebben.

- De patronen zijn niet beperkt tot een specifiek domein; ze kunnen worden gebruikt in verschillende fases van softwareontwikkeling, van het ontwerpen van infrastructuur tot het optimaliseren van algoritmen en zelfs het verminderen van netwerkgebruik. Of het nu gaat om applicaties in de cloud, mobiele apps of grote bedrijfssoftware, de patronen helpen overal bij het verlagen van energieverbruik.

- DevOps-teams kunnen de patronen gebruiken om workloads in cloudomgevingen te optimaliseren, zoals het selecteren van datacenters in regio's met meer hernieuwbare energie, of taken uitvoeren op momenten van de dag met lagere CO2-uitstoot.

## Hoe staan we ervoor?
Wigo4it heeft een enkel patroon al wel doorgevoerd, maar dit mag nog wel wat meer:

- We scalen automatisch onze workloads naar 0 als er niets wordt gebruikt. 

- In de planning staat om aan de slag te gaan met workloads draaien op momenten wanneer er groene energie beschikbaar is. Bijvoorbeeld batchverwerking in de nacht op hydro-power in Zweden.

- Niet alleen de Cloud patterns, maar ook de Web patterns moeten we nog iets mee. Stel je voor dat onze WebApp die toch aan zo'n 5000 gebruikers wordt aangeboden 10% efficiënter kan worden. Die impact is veel groter dan die paar zonnenpanelen op je dak thuis!

## Waar kan ik hier meer over lezen?
- <a href="https://patterns.greensoftware.foundation/">Green Software Foundation Patterns</a>